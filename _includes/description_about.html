    <div class="content-wrapper text-left">
        <div class="col-lg-6 col-lg-offset-3">
            <p>Op naar Middelburg! Op 13 en 14 september 2023 is er weer een FOSS4GNL: de conferentie voor alle opensource-geo toepassingen, georganiseerd door OSGeo.nl.<br> <br>			
			De zalen zijn gereserveerd, en wát voor zalen! We zitten in het hart van de stad, met de Koorkerk als plenaire ruimte, de Wandelkerk als ontmoeting-, lunch- en sponsorruimte, en de abdij en aangrenzende ruimtes voor break-out sessies en workshops. En uiteraard de Abdijkelder (café!) voor de borrel. Maar de meest bijzondere ruimte is de Kapittelzaal. Dit is de ruimte waar de <a href=https://www.fourfreedoms.nl/>Four Freedoms Awards</a> om het jaar worden uitgereikt. Daar zijn, en zien wie die eer in die ruimte is toegekomen is een <i>humbling experience</i>. En ook een bijzonder mooi passende: in Open Source kennen we onze eigen <a href=https://en.wikipedia.org/wiki/The_Free_Software_Definition>"Four Freedoms"</a>.</p><br>
		
			<h5>Concept programma gereed<br>
			Komt 29 juli online</h5>
			<p>In een hele leuke sessie op locatie in het provinciehuis in Middelburg is dinsdag 25 juli het programma in concept opgezet. We waren overweldigd door de kwaliteit van de aangemelde presentaties en workshops. We geven de sprekers nog een paar dagen om op het concept programma te reageren, en zaterdag komt het dan online... </p><br>
		
			<h5>Samenwerking</h5>
			<p>Bij de FOSS4GNL hebben we nooit een echt thema gehad: er zijn zoveel OSGeo projecten en toepassingen daarvan, dat dat altijd een beetje raar zou zijn. Maar... er tekent zich wel een rode draad af. Het gaat dit jaar in de voorbereiding met name over samenwerking. Tussen organisaties in de keten, tussen teams, maar vooral ook steeds daarbinnen. We zien dat dit, met de enorme uitdagingen waar we maatschappelijk voor staan, nog steeds elk jaar belangrijker wordt. Daarnaast is een nieuwe interessante ontwikkeling dat er aandacht is voor de opkomst van de OSPO's: de ontwikkeling van Open Source Program Offices (en Officers) binnen verschillende organisaties. </p><br>
		
  		    <h5>Reserveer 13 & 14 september</h5>
			<p>De conferentie zelf vindt plaats op 14 september. De dag ervoor, op 13 september, is een middag met workshops georganiseerd. Na de workshops is er een borrel en een stadswandeling, die eindigt op een plek waar je wat kan eten. Aansluitend is er een icebreakerparty! </p>
			
			<h5>Middelburg ver weg?</h5>
			<p>De keuze voor workshops alleen in de middag op 13 september is zeer bewust: zo kan iedereen er op tijd zijn, ook de mensen voor wie Middelburg wat ver reizen is. Je kan dan ook overnachten in Middelburg, zodat je de 14e ook de conferentie vanaf de start bij kan wonen. En, zoals gezegd, je hoeft je die avond ook niet te vervelen!</p><br>

			<h5>English...</h5>
			<p>The open-source geo-information community would like to welcome you in Middelburg on the 14th of September for the FOSS4GNL 2023! It is a beautiful venue, in the centre of this historic town. There's workshops in the afternoon on the 13th, with a guided tour of Middelburg and an icebreaker party afterwards.The actual conference is on the 14th. Get your tickets (on a pay what you like basis) now!<br>
			</p>	
			
        </div>
    </div>
